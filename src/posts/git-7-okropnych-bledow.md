---
title: 7 okropnych błędów przy używaniu gita
date: 2020-01-10 16:55:53
tags:
- git
- programowanie
category: post
intro: Dowiedz się jak uniknąć siedmiu często popełnianych błędów przy używaniu systemu kontroli wersji git. Materiał skierowany do początkujących.
cover: ./git-cover.jpg
full_cover: ./git-cover.jpg
---
System kontroli wersji to program, który jest niezbędny przy codziennej pracy z kodem lub ogólnie wieloma plikami, w których mogą zajść różne zmiany. Programy te używane są głównie przez programistów, ale nie ma przeszkód do użycia ich w innych dziedzinach takich jak np. projektowanie, design czy copywriting. Jeżeli więc pracujesz w firmie lub projekcie, gdzie nie używa się gita lub innych podobnych narzędzi to bierz nogi za pas. Nie żartuje. Marnujesz swój czas i później mi za to podziękujesz.

Programy takie jak GIT są odpowiedzialne za wyłapywanie wszystkich zmian jakie wprowadzicie w swoich plikach. Każda zmiana posiada więc swojego autora oraz dokładny czas jej powstania.
Dzięki temu łatwo można przeanalizować historię danego pliku lub przywrócić jego poprzednią wersję. Wyobraź sobie jak problematyczna byłaby praca zespołowa nad kodem bez tego typu narzędzi. Po skończonej pracy każdy w zespole musiałby wymienić się swoimi plikami źródłowymi i połączyć te zmiany w finalną wersję, która ponownie musi wrócić do wszystkich zainteresowanych. W praktyce mogłoby to być kilkadziesiąt plików i kilkaset lini nowego, zmienionego lub usuniętego kodu. Manualne babranie się w tym wszystkim to koszmar niegodny profesjonalisty.

A co w sytuacji gdy sam sobie jesteś panem i władcą kodu? Z gita warto korzystać nawet wtedy. Praktycznie "za darmo" zyskujesz świetnie działający backup. Nie musisz samemu tworzyć plików "mojastrona.kopia.html" lub "logotyp2-wersja12" i zawsze masz dostęp do poprzednich wersji swoich plików. Jest to szczególnie przydatne gdy coś pochrzanisz i chcesz się cofnąć do poprzednio działającej wersji.

Git sam w sobie jest dość prostym narzędziem, jednak tak jak każde inne narzędzie świata może zostać użyty nieprawidłowo lub nieefektywnie. Postanowiłem więc nagrać dla Was materiał, w którym opowiadam o najczęściej (moim zdaniem) popełnianych błędach. Oczywiście oprócz samych błędów staram się również przekazać Wam rozwiązania. Materiał zawiera
sporo uproszczeń, ponieważ jest skierowany do osób początkujących.

<div class="aspect-ratio aspect-ratio--16x9 mv5">
  <iframe src="https://www.youtube.com/embed/aiDy82kQUJQ" class="aspect-ratio--object" frameborder="0" webkitallowfullscreen="" mozallowfullscreen="" allowfullscreen=""></iframe>
</div>


